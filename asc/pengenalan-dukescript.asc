

PENGENALAN DUKESCRIPT


__ July 20, 2015July 20, 2015 __ An

Semasa membuat _deployment_ untuk program JavaFX, jika anda perasan
selain daripada _deploy_ sebagai _desktop application_, kita juga boleh
_deploy_ sebagai _web application_. Walaupun boleh, saya tidak sentuh
langsung mengenai _web application_ menggunakan JavaFX. Ini adalah
disebabkan oleh masalah _platform_ untuk _web application_ itu sendiri,
iaitu _browser_ (seperti Google Chrome dan Mozilla Firefox).

Program Java menggunakan teknologi Java WebStart untuk _run_ di
_browser_. _Browser_ memerlukan Java plugin untuk melancarkan Java
WebStart. Masalah berlaku apabila _browser_ tersebut tidak lagi
membenarkan Java plugin atas sebab-sebab _security_. Masalah yang sama
berlaku pada Flash apabila Mozilla Firefox tidak lagi membenarkan
penggunaan Flash di _browser_ tersebut. Oleh itu, teknologi DukeScript
dilancarkan untuk mengatasi masalah ini.

Website biasanya menggunakan HTML5+CSS3+JavaScript, manakala DukeScript
pula menggantikan JavaScript tersebut dengan Java. Jadi, secara
ringkasnya DukeScript boleh diibaratkan sebagai HTML5+CSS3+Java.

Sebelum ini kita lihat untuk _run_ program Java, kita perlu menggunakan
_Java Runtime Environment_ (JRE) yang kita perlu _download_ dan
_install_. Untuk DukeScript pula, kita menggunakan JRE yang lain,
antaranya TeaVM dan Bck2brwsr. TeaVM dan Bck2brwsr ditulis menggunakan
JavaScript jadi kita tidak perlu risau sama ada user mempunyai Java
ataupun tidak.

Selain untuk _web application_, DukeScript juga boleh target untuk
_mobile_ (seperti Android dan iOS) dan _desktop_.




