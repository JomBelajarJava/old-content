<div class="entry-content">
		<p><em>Object-oriented programming</em> (OOP) ialah konsep programming yang mengambil contoh daripada dunia nyata. Contohnya, lihat sahaja di sekeliling anda, ada pelbagai benda (objek) yang wujud. Ada almari, beg, katil, kucing, baldi, rumah, kereta, dan segala-galanyalah. Setiap benda mempunyai:</p>
<ul><li>Ciri-ciri; contohnya, saiz botol besar atau kecil, usia kucing muda atau tua</li><li>Tingkah laku; contohnya, botol boleh diisi air, kucing boleh berlari</li></ul>
<hr>
<h3>Object</h3>
<p>Dalam programming, ‘object’ bermaksud data yang mempunyai ciri-ciri (<em>fields</em>) dan tingkah laku (<em>methods</em>) yang tersendiri.</p>
<hr>
<h3>Class</h3>
<p>Ada benda yang kelihatan serupa tetapi merupakan dua benda yang berbeza. Contohnya, kereta Waja milik Pak Man sama dengan kereta Waja milik Pak Mail. Walaupun dua-dua ialah kereta Waja, tetapi satu milik Pak Man, dan satu lagi milik Pak Mail. Jadi, dua-dua kereta tersebut boleh dikategorikan dalam <em>‘class’</em> yang sama, iaitu kereta Waja.</p>
<p>Dalam programming, <em>‘class’</em> yang menentukan ciri-ciri (<em>fields</em>) dan tingkah laku (<em>methods</em>) sesuatu <em>‘object’</em>.</p>
<hr>
<h3>Inheritance</h3>
<p>Walaupun kereta Waja dan kereta Kancil kelihatan berbeza, kedua-duanya masih boleh dikategorikan sebagai kereta. Tambahan pula, walaupun kereta dan lori kelihatan berbeza, kedua-duanya boleh dikategorikan sebagai kenderaan. Konsep ini dipanggil sebagai <em>‘inheritance’</em>.</p>
<p>Dalam programming, sesuatu <em>‘class’</em> boleh dikategorikan di bawah <em>‘class’</em> yang lain menggunakan konsep <em>‘inheritance’</em>.</p>
<hr>
<h3>Interface</h3>
<p>Di kilang kereta, sebelum sesebuah kereta boleh dijual, kereta itu perlulah mematuhi keperluan sebagai sebuah kereta. Contohnya, kereta itu mestilah boleh bergerak ke depan dan ke belakang, boleh membelok ke kiri dan ke kanan, dan sebagainya.</p>
<p>Dalam programming, kita boleh tetapkan tingkah laku (<em>methods</em>) sesuatu <em>‘class’</em> menggunakan <em>‘interface’</em>. Apabila sesuatu <em>‘class’</em> menggunakan <em>‘interface’</em>, <em>‘class’</em> tersebut wajib menepati keperluan <em>‘interface’</em> tersebut.</p>
<hr>
<h3>Package</h3>
<p>Ambil contoh pakej pelancongan. Pakej pelancongan biasanya ada perkhidmatan bas, tempat penginapan, dan tempat-tempat menarik. Walaupun semua benda tersebut tidak berada dalam <em>‘class’</em> yang sama, tetapi semuanya berkaitan dengan pelancongan.</p>
<p>Dalam programming, <em>‘class’</em> yang berkaitan boleh diletakkan di bawah <em>‘package’</em> yang sama. Tujuan <em>‘package’</em> adalah untuk memudahkan pengurusan <em>‘class’</em> tersebut.</p>
<div class="ssba ssba-wrap"><div style="text-align:left">Share!<br><a target="_blank" class="ssba_facebook_share" data-site="" onclick="__gaTracker('send', 'event', 'outbound-article', 'http://www.facebook.com/sharer.php?u=http://www.jombelajarjava.com/konsep-oop/', '');" href="http://www.facebook.com/sharer.php?u=http://www.jombelajarjava.com/konsep-oop/"><img alt="Share on Facebook" class="ssba ssba-img" title="Facebook" src="http://www.jombelajarjava.com/wp-content/plugins/simple-share-buttons-adder/buttons/simple/facebook.png"></a><a target="_blank" class="ssba_twitter_share" data-site="" onclick="__gaTracker('send', 'event', 'outbound-article', 'http://twitter.com/share?url=http://www.jombelajarjava.com/konsep-oop/&amp;text=Konsep+OOP+', '');" href="http://twitter.com/share?url=http://www.jombelajarjava.com/konsep-oop/&amp;text=Konsep+OOP+"><img alt="Tweet about this on Twitter" class="ssba ssba-img" title="Twitter" src="http://www.jombelajarjava.com/wp-content/plugins/simple-share-buttons-adder/buttons/simple/twitter.png"></a><a target="_blank" class="ssba_google_share" data-site="" onclick="__gaTracker('send', 'event', 'outbound-article', 'https://plus.google.com/share?url=http://www.jombelajarjava.com/konsep-oop/', '');" href="https://plus.google.com/share?url=http://www.jombelajarjava.com/konsep-oop/"><img alt="Share on Google+" class="ssba ssba-img" title="Google+" sr